Samochody z napędem hybrydowym “plug-in” mogą łączyć w sobie całkowicie bezemisyjną jazdę w warunkach miejskich z możliwością pokonywania dalekich tras bez potrzeby ładowania baterii. Dzięki temu stanowią optymalne rozwiązanie dla kierowców poszukujących maksymalnej uniwersalności. Połączenie zalet silnika spalinowego oraz elektrycznego sprawia, że pojazd może pochwalić się oszczędnym użytkowaniem. Ponadto napęd hybrydowy wiąże się z wyższą mocą pochodzącą z dwóch silników, co przekłada się na lepsze osiągi. Jakie korzyści może zapewnić hybrydowy napęd PHEV o zwiększonym zasięgu i co odróżnia go od „miękkiej” hybrydy MHEV?


1 Hybryda PHEV o zwiększonym zasięgu i „miękka” hybryda MHEV – co je odróżnia?
2 Hybrydowe SUV-y Range Rover – wszechstronne i luksusowe samochody o wysokiej mocy z możliwością oszczędnej jazdy
Hybryda PHEV o zwiększonym zasięgu i „miękka” hybryda MHEV – co je odróżnia?
Hybrydy PHEV, nazywane również hybrydami plug-in (Plug-in Hybrid Electric Vehicle), dysponują akumulatorem, który można ładować  z zewnętrznego źródła. Dzięki temu mogą umożliwić jazdę z wyłącznym wykorzystaniem napędu elektrycznego. Zazwyczaj oferują one maksymalny zasięg około 40-60 kilometrów. Hybrydy PHEV o zwiększonym zasięgu mogą pokonywać nawet nieco ponad 100 kilometrów na jednym ładowaniu.

Hybrydy MHEV to natomiast „miękkie” hybrydy – Mild Hybrid Electric Vehicle. W ich przypadku silnik elektryczny wspomaga jednostkę spalinową – nie służy do jazdy w trybie bezemisyjnym. Hybryda MHEV wykorzystuje silnik elektryczny o niewielkiej mocy, który przejmuje także rolę alternatora, a po części także rozrusznika. Akumulator ma w tym przypadku niewielką pojemność – około 0,5 kWh. Do jego ładowania wykorzystywana jest energia odzyskiwana podczas hamowania i zwalniania.

Aby lepiej zrozumieć, jak działa hybryda plug-in o zwiększonym zasięgu, warto posłużyć się przykładem modeli Land Rover. Luksusowe SUV-y linii Range Rover występują zarówno z napędem PHEV, jak i MHEV. Dzięki temu pozwolą również doskonale zobrazować, co to jest miękka hybryda. Modele Range Rover oraz Range Rover Sport to samochody oferujące wszechstronne nadwozie SUV-a, jakość wykończenia godną najbardziej znamienitych limuzyn, a także układ napędowy łączący wyjątkową jakość prowadzenia na asfalcie oraz znakomite właściwości terenowe.

Hybryda PHEV o zwiększonym zasięgu — optymalne rozwiązanie dla współczesnych kierowców 2

Hybrydowe SUV-y Range Rover – wszechstronne i luksusowe samochody o wysokiej mocy z możliwością oszczędnej jazdy
Luksusowe SUV-y Range Rover oraz Range Rover Sport są dostępne jako hybrydy PHEV, w których łączna moc silnika elektrycznego i spalinowego może osiągać nawet 510 KM. Ich maksymalny moment obrotowy w tej wersji to 700 Nm. Rezultatem są znakomite osiągi – przyspieszenie 0-100 km/h w 5,5 sekundy. Odpowiednie połączenie pracy silnika elektrycznego i spalinowego pozwala również osiągać zużycie paliwa na poziomie 0,8 l/100 km.

Dla porównania, hybryda MHEV pozwala obniżyć spalanie o około 0,5 litra na 100 kilometrów. Wsparcie napędu elektrycznego jest widoczne również w osiągach. Miękkie hybrydy Range Rover są dostępne w połączeniu z silnikami diesla o mocy do 350 KM. Benzynowa odmiana MHEV rozwija natomiast moc 400 KM. Dzięki temu one również są w stanie m.in. przyspieszać do 100 km/h w mniej niż 6 sekund.

W hybrydowych Range Roverach PHEV o zwiększonym zasięgu zastosowano akumulator o pojemności 38,2 kWh. Relatywnie niedawno taką pojemność baterii oferowały samochody o napędzie wyłącznie elektrycznym. Efektem tego ten potężny i luksusowy SUV może pokonać w trybie bezemisyjnym nawet 113 kilometrów po naładowaniu baterii ze źródła zewnętrznego. Na stacji szybkiego ładowania proces zajmuje mniej niż 60 minut. Dzięki przydomowym stacjom ładowania typu Wallbox można również po prostu pozostawić samochód podłączony na noc w garażu. W hybrydach PHEV część energii jest również odzyskiwana podczas obniżania prędkości.

W rezultacie SUV-y Range Rover z napędem PHEV o zwiększonym zasięgu pozwalają istotnie zredukować koszty użytkowania samochodu w ruchu miejskim. Są również zawsze gotowe do pokonywania dalekich tras – całkowity zasięg wynikający z pojemności zbiornika paliwa i akumulatorów wynosi do 740 kilometrów. W tym wypadku jazda w trasie również jest bardziej oszczędna – wiąże się z wyraźnie mniejszym spalaniem niż w klasycznym silniku benzynowym.

Cechą charakterystyczną napędów PHEV o wydłużonym zasięgu jest także wykorzystanie układu przeniesienia napędu, który przeciwieństwie do wielu innych rozwiązań PHEV, zapewnia wysokie zdolności terenowe. Osiągnięto to przez zastosowanie skrzyni rozdzielczej z reduktorem i dołączanego napędu 4×4, przez co moment obrotowy nie tylko może być zwielokrotniony, ale także przekazany dokładnie w to miejsce, gdzie zostanie najefektywniej wykorzystany.
